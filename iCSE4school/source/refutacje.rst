Refutacje
==========

Podróż w przeszłość
^^^^^^^^^^^^^^^^^^^^

W roku 2005 wydawnictwo TIKKUN zaprezentowało (wreszcie!) Polakom książkę, która w roku 1976 zdobyła światowy rozgłos (ze względów politycznych - w Polsce była rodzajem podziemnej klasyki dla matematyków). Piszemy tutaj o "Dowodach i refutacjach" Imre Lakatosa, w których pokazano, istotność powątpiewania i stawiania hipotez. Dzięki SAGE'owi zauważamy, że **podstawowe** umiejętności programistyczne dają możliwość stosowania narzędzia, jakim jest komputer, do wielokrotnych powtórzeń pewnych czynności. Wspomniana wielokrotność doświadczeń jest - nierzadko - powodem niemożności ich wykonania (w czasie rzeczywistym) przez człowieka (a zatem: także nauczyciela i ucznia...).

Wspomniany przez nas rok 1976 pojawia się także jeszcze w innym kontekście. Otóż właśnie w tym roku na łamach "New York Timesa" pojawiła się informacja o udowodnieniu (i tutaj mniejszy lub większy znak zapytania) twierdzenia o czterech barwach. W dowodzie (?) wykorzystano programy komputerowe i ostateczne wyniki pochodziły z zaprogramowanych obliczeń. Można oczywiście dyskutować nad tego typu dowodem. Wydaje nam się jednak, że nad potrzebą wykorzystywania komputera do stawiania hipotez dyskutować nie trzeba. Mamy bowiem wrażenie, że rozumowanie matematyczne nie opiera się jedynie na logice indukcyjnej.